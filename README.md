# web-o-projektu
úkol pro DA web

## Úkol: O projektu
Vyrobte webovou stránku, kde představíte sebe a svůj závěrečný projekt. Web může být velmi jednoduchý, stačí vaše jména třeba s odkazem na GitHub a popis projektu. Přidejte nějaké stylování. Můžete (nepovinně) obsah obohatit o i nějaké obrázky.

- Pracujte ve dvojicích nebo ve trojicích, podle vašeho týmu pro závěrečný projekt. Založte na GitHubu repozitář o-projektu u jedné z vás, tu druhou a případně třetí si pozvěte jako spolupracovnici (záložka Settings > Collaborators > Add people).

- Rozvrhněte si práci tak, aby každá z vás udělala aspoň pár commitů ze svého počítače a v historii jste se několikrát prostřídaly. Nezapomeňte práci průběžně nahrávat přes git push a stahovat k sobě nové změny přes git pull.

- Použijte minimálně tři HTML soubory, které budou spolu provázané přes odkazy (a) tak, aby se z každé stránky dalo dostat na zbylé dvě. (V případě použití Reactu použijte několik komponent. Viz bonus.) 

    - Pro odkazy navrhněte vzhled a strukturu společného menu, které bude na všech stránkách stejné.
    - Jednu stránku věnujte informacím o projektu, který chcete v rámci akademie společně vytvořit. Stačí název a jeden odstavec textu.
    - Zbylé dvě nebo tři stránky, podle toho, kolik vás je, věnujte vám. Zmiňte na nich například vaše jméno a odkaz na GitHub účet.

- Styly si můžete napsat kompletně vlastní nebo vycházet z libovolného frameworku jako je například Bootstrap.

- Výsledný web zveřejněte pomocí GitHub Pages a odkaz na něj dejte do sekce GitHub popisku About.

- Výše je popsané minimum pro splnění úkolu. Neváhejte web jakkoliv rozšířit. Má vám primárně sloužit pro nacvičení práce v týmu, ale může z něj klidně vzniknout plnohodnotný web o webu, web o projektu. Můžete se rozepsat o tom, proč jste si dané téma vybraly. Přiložit wireframy, skici, návrhy designu. Časem doplnit odkaz na hotový projekt a jeho zdrojové kódy.

